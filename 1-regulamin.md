---
layout: page
title: Regulamin
permalink: /regulamin/
image: /img/regulamin.png
---
# REGULAMIN STOWARZYSZENIA ZWYKŁEGO "Przyjaciele Szkoły Muzycznej w Świdnicy"

## <center>ROZDZIAŁ I<br>POSTANOWIENIA OGÓLNE</center>

### <center>§ 1</center>

Stowarzyszenie zwykłe nosi nazwę: **Przyjaciele Szkoły Muzycznej w Świdnicy** w dalszych postanowieniach Regulaminu zwane
Stowarzyszeniem.

### <center>§ 2</center>

Stowarzyszenie jest zrzeszeniem osób fizycznych, zawiązanym dla wspierania działalności statutowej Państwowej Szkoły
Muzycznej I st. im. Ludomira Różyckiego w Świdnicy.

### <center>§ 3</center>

Siedzibą Stowarzyszenia jest Świdnica. Terenem działania jest obszar Rzeczpospolitej Polskiej.

### <center>§ 4</center>

Stowarzyszenie jest zawiązane na czas nieograniczony. Działa na podstawie przepisów Ustawy z dnia 7 kwietnia 1989 r.
Prawo o Stowarzyszeniach (Dz.U. z 2015, poz. 1393 z późn. zm.) oraz niniejszego Regulaminu.

### <center>§ 5</center>

Stowarzyszenie może należeć do innych krajowych i międzynarodowych organizacji o podobnych celach, na warunkach
określonych w ich statutach, jeśli nie narusza to zobowiązań wynikających z umów międzynarodowych, których
Rzeczypospolita Polska jest stroną (zgodnie z art. 5 ust. 2 ustawy Prawo o stowarzyszeniach).

### <center>§ 6</center>

Działalność Stowarzyszenia oparta jest przede wszystkim na pracy społecznej członków. Do prowadzenia swych spraw
stowarzyszenie może zatrudniać pracowników.

## <center>ROZDZIAŁ II<br>CELE I ŚRODKI DZIAŁANIA</center>

### <center>§ 7</center>

Celami Stowarzyszenia są:

1. wspieranie Państwowej Szkoły Muzycznej I stopnia im. Ludomira Różyckiego w Świdnicy przy organizowaniu imprez
kulturalnych, zajęć dla uczniów, pozyskiwaniu środków na zakup wyposażenia niezbędnego do prowadzenia zajęć
dydaktycznych;
2. podtrzymywanie i upowszechnianie tradycji narodowej, pielęgnowanie polskości oraz rozwój świadomości narodowej,
obywatelskiej i kulturowej;
3. działalność wspomagająca naukę, szkolnictwo, edukację, oświatę i wychowanie;
4. działalność na rzecz kultury, sztuki, ochrony dóbr kultury i dziedzictwa narodowego.

### <center>§ 8</center>

Stowarzyszenie swe cele realizuje poprzez:

1. pozyskiwanie funduszy na cele statutowe i inne działania zmierzające do realizacji celów określonych w Regulaminie;
2. prowadzenie działalności edukacyjnej, informacyjnej i promocyjnej;
3. organizowanie wykładów, warsztatów, wystaw, zebrań dyskusyjnych, odczytów, konferencji, seminariów, pokazów,
koncertów oraz innych imprez;
4. organizowanie wycieczek i wypoczynku;
5. organizowanie imprez kulturalnych;
6. współpracę z organizacjami i instytucjami, których cele są zbieżne z celem Stowarzyszenia lub chcą wspierać
realizację celów statutowych Stowarzyszenia;
7. występowanie z wnioskami i opiniami do właściwych organów administracji i instytucji;
8. publiczne zabieranie głosu w sprawach objętych celami Stowarzyszenia;
9. inne działania realizujące cele statutowe.

## <center>ROZDZIAŁ III<br>CZŁONKOWIE – PRAWA I OBOWIĄZKI</center>

### <center>§ 9</center>

Członkami Stowarzyszenia mogą być osoby fizyczne posiadająca pełną zdolność do czynności prawnych i niepozbawiona praw
publicznych, będąca obywatelem polskim.

### <center>§ 10</center>

1. Członkiem zwyczajnym Stowarzyszenia może być każda osoba fizyczna, która:
    1. złoży deklarację członkowską na piśmie, na podstawie uchwały Zarządu Stowarzyszenia;
    2. przedstawi pozytywną opinię dwóch członków Stowarzyszenia.
2. Członkowie zwyczajni mają prawo:
    1. biernego i czynnego uczestniczenia w wyborach do władz Stowarzyszenia;
    2. korzystania z dorobku, majątku i wszelkich form działalności Stowarzyszenia;
    3. udziału w zebraniach, wykładach oraz imprezach organizowanych przez Stowarzyszenie;
    4. zgłaszania wniosków co do działalności Stowarzyszenia.
3. Członkowie zwyczajni mają obowiązek:
    1. brania udziału w działalności Stowarzyszenia i realizacji jego celów;
    2. przestrzegania statutu i uchwał władz Stowarzyszenia;
    3. regularnego opłacania składek.

### <center>§ 11
1. Utrata członkostwa następuje na skutek:
    1. pisemnej rezygnacji złożonej na ręce Zarządu;
    2. wykluczenia przez Zarząd:
        <ol class="letters">
            <li>z powodu łamania Regulaminu i nieprzestrzegania uchwał władz Stowarzyszenia,</li>
            <li>z powodu notorycznego nie brania udziału w pracach Stowarzyszenia,</li>
            <li>z powodu nie płacenia składek za okres pół roku,</li>
            <li>na pisemny wniosek 3 (trzech) członków Stowarzyszenia;</li>
        </ol>
    3. utraty praw obywatelskich na mocy prawomocnego wyroku sądu;
    4. śmierci członka oraz utraty osobowości prawnej przez osoby prawne.
2. Od uchwały Zarządu w sprawie przyjęcia w poczet członków stowarzyszenia lub pozbawienia członkostwa zainteresowanemu
przysługuje odwołanie do Walnego Zebrania Członków w terminie 14 dni od daty doręczenia uchwały na piśmie. Walne
Zebranie Członków rozpatruje odwołanie w czasie najbliższych obrad, a jego decyzja jest ostateczna.


## <center>ROZDZIAŁ IV<br>WŁADZE STOWARZYSZENIA</center>

### <center>§ 12</center>

1. Władzami Stowarzyszenia są:
    1. Walne Zebranie Członków;
    2. Zarząd.
2. Kadencja wszystkich władz wybieralnych Stowarzyszenia trwa trzy lata, a ich wybór odbywa się w głosowaniu jawnym
bezwzględną większością głosów.
3. Uchwały wszystkich władz Stowarzyszenia zapadają zwykłą większością głosów przy obecności co najmniej połowy członków
uprawnionych do głosowania, chyba że dalsze postanowienia statutu stanowią inaczej.

### <center>§ 13</center>

1. Walne Zebranie Członków jest najwyższą władzą Stowarzyszenia.
2. W Walnym Zebraniu Członków biorą udział z głosem stanowiącym członkowie zwyczajni.
3. Walne Zebranie Członków może być zwyczajne i nadzwyczajne.
    1. Zwyczajne Walne Zebranie Członków jest zwoływane raz na rok przez Prezesa Zarządu Stowarzyszenia. Termin i
    miejsce obrad podawany jest do wiadomości wszystkich członków co najmniej na 7 dni przed terminem zebrania na stronie internetowej Stowarzyszenia, a członków Stowarzyszenia zawiadamia e-mailem i telefonicznie (połączenie głosowe lub sms).
    2. Nadzwyczajne Walne Zebranie Członków może się odbyć w każdym czasie. Jest zwoływane przez Prezesa Zarządu, Zarząd
    z jego inicjatywy lub pisemny wniosek co najmniej 1/3 ogólnej liczby członków zwyczajnych Stowarzyszenia. Termin i miejsce obrad podaje inicjator nadzwyczajnego Walnego Zebrania Członków co najmniej na 7 dni przed terminem zebrania na stronie internetowej Stowarzyszenia, a członków Stowarzyszenia zawiadamia e-mailem i telefonicznie (połączenie głosowe lub sms).
4. Uchwały Walnego Zebrania Stowarzyszenia zapadają bezwzględną większością głosów w obecności przynajmniej połowy
ogólnej liczby członków. Głosowania są jawne.
5. Do kompetencji Walnego Zebrania Członków należą:
    1. określenie głównych kierunków działania i rozwoju Stowarzyszenia;
    2. uchwalania zmian Regulaminu;
    3. wybór i odwoływanie wszystkich władz Stowarzyszenia;
    4. udzielanie Zarządowi absolutorium;
    5. rozpatrywanie sprawozdań z działalności Zarządu;
    6. uchwalanie budżetu;
    7. uchwalanie wysokości składek członkowskich oraz wszystkich innych świadczeń na rzecz Stowarzyszenia;
    8. rozpatrywanie i zatwierdzanie sprawozdań władz Stowarzyszenia;
    9. rozpatrywanie wniosków i postulatów zgłoszonych przez członków Stowarzyszenia lub jego władze;
    10. rozpatrywanie odwołań od uchwał Zarządu;
    11. podejmowanie uchwały o rozwiązaniu Stowarzyszenia i przeznaczeniu jego majątku;
    12. podejmowanie uchwał w każdej sprawie wniesionej pod obrady, we wszystkich sprawach nie zastrzeżonych do
    kompetencji innych władz Stowarzyszenia.

### <center>§ 14</center>

1. Zarząd jest powołany do kierowania całą działalnością Stowarzyszenia zgodnie z uchwałami Walnego Zebrania Członków.
2. Zarząd składa się z 3 (trzech) osób, w tym prezesa oraz jednego wiceprezesa i skarbnika wybieranych przez Walne
Zebranie Członków.
3. Posiedzenia Zarządu odbywają się w miarę potrzeb, nie rzadziej jednak niż raz na 3 miesiące. Posiedzenia Zarządu
zwołuje prezes.
4. Do kompetencji Zarządu należą:
    1. realizacja celów Stowarzyszenia;
    2. wykonywanie uchwał Walnego Zebrania Członków;
    3. sporządzanie planów pracy i budżetu;
    4. sprawowanie zarządu nad majątkiem Stowarzyszenia;
    5. podejmowanie uchwał o nabywaniu, zbywaniu lub obciążaniu majątku Stowarzyszenia;
    6. reprezentowanie Stowarzyszenia na zewnątrz;
    7. podejmowanie uchwał w sprawie przyjęcia w poczet zwyczajnych lub wspierających członków Stowarzyszenia oraz
    podejmowanie uchwał o wykluczeniu wymienionych członków ze Stowarzyszenia.

### <center>§ 15</center>

W razie gdy skład władz Stowarzyszenia ulegnie zmniejszeniu w czasie trwania kadencji uzupełnienie ich składu może
nastąpić w drodze kooptacji, której dokonują pozostali członkowie Zarządu:

1. w tym trybie można powołać nie więcej niż połowę składu organu;
2. w wypadku konieczności powołania większej części władz Stowarzyszenia decyzję o jego uzupełnieniu podejmuje
Nadzwyczajne Walne Zebranie Członków.

## <center>ROZDZIAŁ V<br>MAJĄTEK I FUNDUSZE</center>

### <center>§ 16</center>

1. Majątek Stowarzyszenia powstaje:
    1. ze składek członkowskich;
    2. darowizn, spadków, zapisów;
    3. dotacji, subwencji i ofiarności publicznej;
    4. oprocentowania rachunków bankowych i lokat;
    5. innych źródeł dopuszczonych przez przepisy prawa.
2. Wszelkie środki pieniężne mogą być przechowywane na koncie Stowarzyszenia oraz u skarbnika i na lokatach bankowych.
3. Stowarzyszenie prowadzi gospodarkę finansową zgodnie z obowiązującymi przepisami.
4. Decyzje w sprawie nabywania, zbywania i obciążania majątku Stowarzyszenia podejmuje Zarząd po zasięgnięciu opinii
Walnego Zebrania Członków.
5. Do zawierania umów, udzielania pełnomocnictwa i składania innych oświadczeń woli w szczególności w sprawach
majątkowych wymagane są podpisy trzech członków Zarządu działających łącznie.
6. Zabrania się:
    1. udzielania pożyczek lub zabezpieczenia zobowiązań majątkiem organizacji w stosunku do jej członków, członków
    organów lub pracowników oraz osób, z którymi pracownicy pozostają w związku małżeńskim, albo w stosunku
    pokrewieństwa lub powinowactwa w linii prostej, pokrewieństwa lub powinowactwa w linii bocznej do II stopnia, albo
    są związani z tytułu przysposobienia, opieki lub kurateli, zwanych dalej „osobami bliskimi”;
    2. przekazywania majątku stowarzyszenia na rzecz członków, członków organów lub pracowników oraz ich osób bliskich
    na zasadach innych niż w stosunku do osób trzecich, w szczególności jeżeli przekazanie to następuje bezpłatnie lub
    na preferencyjnych warunkach;
    3. wykorzystywania majątku na rzecz członków, członków organów lub pracowników oraz ich osób bliskich na zasadach
    innych niż w stosunku do osób trzecich, chyba że to wykorzystywanie bezpośrednio wynika ze statutowego celu
    Stowarzyszenia;
    4. zakupu na szczególnych zasadach towarów lub usług od podmiotów, w których uczestniczą członkowie organizacji,
    członkowie jej organów lub pracownicy oraz ich osób bliskich.

## <center>ROZDZIAŁ VI<br>POSTANOWIENIA KOŃCOWE</center>

### <center>§ 17</center>

1. Uchwałę w sprawie zmiany Regulaminu oraz uchwałę o rozwiązaniu Stowarzyszenia podejmuje Walne Zebranie Członków
kwalifikowaną większością głosów – (2/3), przy obecności co najmniej połowy uprawnionych do głosowania.
2. podejmując uchwałę o rozwiązaniu Stowarzyszenia Walne Zebranie Członków określa sposób jego likwidacji oraz
przeznaczenie majątku Stowarzyszenia.
3. W sprawach nieuregulowanych w niniejszym statucie zastosowanie mają przepisy Ustawy Prawo o stowarzyszeniach.

Niniejszy Regulamin został uchwalony podczas Walnego Zebrania Członków 24 stycznia 2017 r.
